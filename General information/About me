Jestem początkującą testerką oprogramowania, która zdobywa doświadczenie poprzez indywidualny mentoring skupiony na praktyce i realiach pracy w projektach IT. Uczę się nie tylko narzędzi i technik testowania, ale przede wszystkim buduję mindset testerski – nastawienie na jakość, uważność na detale i współpracę w zespole.<br/>

Moje działania koncentrują się na zapewnianiu jakości w zwinnych projektach (Scrum), a także na rozwijaniu umiejętności związanych z analizą wymagań, projektowaniem testów i raportowaniem defektów w sposób wspierający pracę developerów.<br/>

Czego już się nauczyłam?<br/>

✅ Znam rolę testerki w zespole Agile – wiem, jak wspierać zespół w dbaniu o jakość od pierwszych etapów projektu i jak komunikować się z Product Ownerem oraz programistami.<br/>
✅ Analizuję user stories i pomagam doprecyzować kryteria akceptacji – potrafię pracować z backlogiem produktu i konfigurować podstawowe ustawienia w Jira.<br/>
✅ Projektuję przypadki testowe – tworzę scenariusze dla różnych ścieżek (happy/sad path, edge cases), z dbałością o pokrycie wymagań i traceability. Pracowałam z narzędziami: Zephyr, Xray i TestRail.<br/>
✅ Raportuję defekty w sposób czytelny i kompletny, z myślą o efektywnym debugowaniu – wiem, co jest pomocne dla programisty.<br/>
✅ Potrafię działać także bez zaawansowanych narzędzi do testowania – wiem, jak samodzielnie tworzyć czytelne i przydatne szablony do przypadków testowych oraz raportów o defektach, co pozwala mi pracować efektywnie nawet w mniej zautomatyzowanym środowisku.<br/>
✅ Znam podejścia takie jak ATDD, BDD i shift-left – rozumiem, jaką wartość przynosi wczesne testowanie i angażowanie QA już na etapie analizy wymagań.<br/>
✅ Testuję eksploracyjnie – korzystam z map myśli, analizuję konsolę developerską, przeprowadzam sesje testowe oparte na kartach opisu testów.<br/>
✅ Tworzę dokumentację testową – potrafię budować ją w Confluence lub Notion w sposób wspierający cały zespół developerski.<br/>
✅ Znam podstawy testowania UX i dostępności cyfrowej – rozumiem znaczenie użyteczności i dostępności systemów dla wszystkich użytkowników.<br/>

Aktualnie przygotowuję się do certyfikatu ISTQB CTFL 4.0, który planuję zdać w czerwcu. Mam już bazę teoretyczną ale przede wszystkim potrafię łączyć ją z praktyką.
